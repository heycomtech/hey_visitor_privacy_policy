# Kullanım Koşulları

Bu Kullanım Koşulları, HeyVisitor uygulamasını kullanırken uymanız gereken kuralları içermektedir. Lütfen uygulamayı kullanmadan önce bu koşulları dikkatli bir şekilde okuyunuz.

## Kapsam ve Değişiklikler

HeyVisitor uygulaması, Heycom Yazılım Danışmanlık Ltd.Şti. tarafından işletilmektedir. Bu Kullanım Koşulları, uygulama kullanımını düzenler ve yayınlandığı tarihte yürürlüğe girer. Uygulama üzerinde yapılacak güncellemeler ve değişiklikler, yayınlandıkları anda geçerlilik kazanır.

## Hizmet İçeriği ve Kullanım

HeyVisitor uygulaması tarafından sunulan hizmetler, yasal mevzuatlara uygun şekilde kullanılmak üzere tasarlanmıştır. Kullanıcılar, uygulamayı kullanırken tüm yasa, tüzük, yönetmelikler ile uluslararası sözleşmelere ve teamüllere uymakla yükümlüdür. Heycom Yazılım Danışmanlık Ltd.Şti., herhangi bir zamanda, herhangi bir nedenle, önceden bildirimde bulunmaksızın hizmetlerini değiştirme, askıya alma veya sonlandırma hakkını saklı tutar.

## Kullanıcı Yükümlülükleri

Tüm kullanıcılar, uygulamayı kullanırken aşağıda yer alan kurallara uymakla yükümlüdür:

Yasalara aykırı ve suç teşkil eder nitelikte paylaşımlarda bulunmamak.
Üçüncü kişilerin fikri mülkiyet haklarını ihlal eder nitelikte eylemlerde bulunmamak.
Kötü amaçlı yazılımları yaymamak veya güvenlik açıklarını istismar etmemek.
Sunulan hizmetleri amacına aykırı bir şekilde veya kötüye kullanmamak.
Diğer kullanıcıların sunulan hizmetlerden yararlanmalarını engelleyecek nitelikte davranışlarda bulunmamak.
Gizlilik Politikası

HeyVisitor uygulamasını kullanmaya devam etmekle Gizlilik Politika'mızı kabul etmiş olursunuz. Kişisel verilerinizin nasıl toplandığı, kullanıldığı ve korunduğu hakkında detaylı bilgi için lütfen Gizlilik Politika'mızı inceleyin.

## Fikri Mülkiyet Hakları

HeyVisitor uygulaması üzerindeki tüm içerik, tasarım, logo, yazılım ve sair materyaller, Heycom Yazılım Danışmanlık Ltd.Şti. fikri mülkiyet ve telif haklarına haiz olup, fikir ve sanat eserleri kanunu ve sair yasal mevzuatlarca korunmaktadır. Bu içeriklerin izinsiz kullanımı, kopyalanması, çoğaltılması, değiştirilmesi veya dağıtılması yasaktır.

## Genel Hükümler
Kullanıcıların tamamı, uygulamayı kullanmaya devam etmekle işbu platformu, hukuka ve ahlaka uygun bir şekilde ve yalnızca kişisel amaçlar ile sınırlı olmak üzere kullanacaklarını ve üçüncü kişinin haklarını ihlal eder nitelikte eylemlerde bulunmayacaklarını kabul ve taahhüt ederler.
Kullanıcıların, uygulama dahilinde yaptıkları işlem ve eylemlerindeki, hukuki ve cezai sorumlulukları kendilerine aittir.
Uygulamada yer alan bilgilerin doğruluk ve güncelliğini sağlamak için elimizden geleni yapmaktayız. Ancak gösterdiğimiz tüm bu çabaya rağmen bu bilgiler, fiili değişikliklerin gerisinde kalabilir, birtakım farklılıklar olabilir.
Uygulamada üçüncü şahıslar tarafından işletilen ve içerikleri tarafımızca bilinmeyen diğer İnternet sitelerine, uygulamalara ve platformlara köprüler (hyperlink) bulunabilir. Heycom Yazılım Danışmanlık Ltd.Şti., yalnızca bu sitelere ulaşımı sağlamakta olup, içerikleri ile ilgili hiçbir sorumluluk kabul etmemektedir.
Uygulamayı virüslerden arındırılmış olarak tutmak konusunda elimizden geleni yapsak da, virüslerin tamamen bulunmadığı garantisini vermemekteyiz. Bu nedenle veri indirirken, virüslere karşı gerekli önlemi almak, kullanıcıların sorumluluğundadır.
Sorumluluk Sınırları

Heycom Yazılım Danışmanlık Ltd.Şti., HeyVisitor uygulamasının kullanımından doğabilecek doğrudan, dolaylı, özel veya cezai hiçbir zarardan sorumlu tutulamaz. Uygulamamız, "olduğu gibi" sunulmaktadır ve kesintisiz veya hatasız çalışacağına dair herhangi bir garanti verilmemektedir.

## Uyuşmazlık Çözümü

HeyVisitor uygulamasının kullanımından doğabilecek uyuşmazlıklarda, İstanbul mahkemeleri ve icra daireleri yetkili olacaktır. Bu koşullar, Türkiye kanunlarına göre yorumlanacak ve uygulanacaktır.

## Son Hükümler

Bu Kullanım Koşulları, 1 Ağustos 2025 tarihinde yürürlüğe girmiş olup, uygulamayı kullanmaya devam ettiğiniz takdirde işbu Kullanım Koşulları'nı kabul ettiğiniz varsayılacaktır. Kullanım Koşulları içerisinde yer alan herhangi bir hükmün geçersiz sayılması, diğer hükümlerin geçerliliğini etkilemez.
